<HEADLINE>
 Nasa näyttää suorana: Lentokone rysähtää maahan

<DATE>
26.8.2015 17:26 (päivitetty 21:01)

<INGRESS>
Yhdysvaltain avaruushallinto Nasa järjestää tänään kokeen, jossa tuhotaan vuoden 1974 Cessna-pienkone.  

<BODY>
Cessna 172 tiputetaan maahan 30 metristä perä edellä. Kyseessä on kolmesta pudotuksesta viimeinen, jolla osaltaan testataan hätäpaikantimien toimivuutta "vakavassa onnettomuudessa, josta on kuitenkin mahdollista selvitä hengissä".

Nasa TV esittää testin suorana internetissä. Pudotus tapahtuu kello 20 – 21 Suomen aikaa keskiviikkona. Huonon sään sattuessa testi peruutetaan.

Koneeseen on asennettu viisi paikanninta, kaksi törmäystestinukkea, kameroita ja dataa kerääviä antureita.

Hätäpaikantimia käytetään avun ohjaamiseksi onnettomuuspaikalle. Nasa yrittää testeillään tehdä paikantimista parempia ja kestävämpiä.

Päivitys: Testi on myöhässä. Ilmeisesti jokin lentokonetta kannattelevista kaapeleista pitää saada reilaan ensin. 

  


